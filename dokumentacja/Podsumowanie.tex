W ramach projektu zintegrowano dane o wypadkach drogowych w Stanach Zjednoczonych Ameryki Północnej oraz Wielkiej Brytanii, w latach 1979 - 2013. Dostępne były szczegółowe informacje o miejscu zdarzenia i okolicznościach wypadku, osobach uczestniczących oraz pojazdach. Po sprowadzeniu do wspólnego formatu, dane zostały umieszczone w bazie danych i poddane analizie. W ramach analizy zbadano różne aspekty zainstniałych wypadków, które mogły bezpośrednio lub pośrednio być ich przyczynami. Zweryfikowano 10 hipotez analitycznych, które postawione były jeszcze przed zebraniem danych. Hipotezy dotyczyły wpływu czynników takich jak pogoda, widoczność, udział pijanych kierowców, wiek kierowców, pora dnia, roku i wielu innych, na występowanie wypadków drogowych. Część hipotez potwierdziła się, część tylko w pewnym stopniu. Natomiast każda z analiz pozwoliła wyciągnąć interesujące wnioski na temat przyczyn wypadków drogowych, nawet jeśli hipoteza nie potwierdzały się.